---
title: "Offtopic: ČD Bike"
date: 2022-08-15T15:36:33+02:00
draft: true
keywords: 
- offtopic
- cestování
- travelling
- čd
- kolo
- české dráhy
- čdbike
categories:
- offtopic
---

Náš národní dopravce už nějakou dobu poskytuje službu ČD Bike. Základní premisa je jednoduchá: někam dojedete vlakem, půjčíte si kolo na nádraží a uděláte si výlet po okolí. Jak to ale funguje doopravdy ? A na co si dát pozor?
<!--more-->

Je rozhodě dobré začít tím, že vlezete na [stránky ČD](https://www.cd.cz/dalsi-sluzby/pujcovny-kol-cd-bike/default.htm) a kouknete se, kde se vlastně kolo dá půjčit. Rozhodně to není tak, že vás odbaví v každé zastávce s personálem. Síť zapojených nádraží ale není malá a dá se rozhodně vybrat.

Krok druhý: určitě je super na dané nádraží napsat mail nebo raději zavolat a kolo (a obzvláště e-kolo) si zarezervovat. Může se stát, že vám kolo někdo vyfoukne a vy budete muset upravit své plány výletu. U velkých nádraží v případě kol se vám to asi nestane (pokud nepojedete skupina 3+ lidí), ale u e-kol to rozhodně doporučuji. Zjistili jsme tak, že na plzeňském nádraží mají všehovšudy 2 e-kola.

**Nojo, ale co když chci kolo vrátit v jiné stanici, než ve které jsem si ho půjčil - jde to?**

Jo, ale tady obzvlášť platí, že je potřeba se dohodnout předem. Třeba v Olomouci nám řekli, že akceptují jen kola ze Zábřehu a vice versa. V Karlových Varech nebyl problém se domluvit na vrácení kol v Chebu. Nicméně, půjčení kol v Klatovech a vrácení v Českých Budějovicích byl už trochu problém a jen díky dobré vůli paní v Klatovech se nám to povedlo. Jednak jsou ČB jiný kraj a jednak nemají pracovníci ČD úplně radost z převážení těžkých e-kol (to nám povídejte).

**Nemám helmu, nemám lepení na kolo, nemám čelovku.**

Helmu a lepení vám půjčí taky, většina kol má stále ještě světla (většinou ta, u kterých nejdou odmontovat :) )

**Ok, tak jak to půjčení vlastně probíhá?**

Klasika, dojdete na nádraží k okýnku, řeknete že máte zájem o ČD bike (ideálně, že je máte zarezervované) a oni vás pošlou někam bokem do útrob nádražní budovy, kde si je vyzvednete. Tam taky nafasujete helmy a zkontrolujete si, jestli je váš šlapací oř v pořádku. Koukněte na nafouklá kola, jestli máte ok sedátko, jestli vám sedí helma, atd. Pak dojdete zpátky k okýnku, vytisknou vám smlouvu, kterou podepíšete, zaplatíte zálohu a můžete jet.
Jo, ještě k té smlouvě. Na konci je taková sekce, kde se píše, co všechno vám ČD půjčuje. Jsou tam i takový věci jako "brašnička na kolo", "nosič", "světlo přední", atd. Tohle si fakt dobře zkontrolujte. Někdy totiž "kolo na papíru" úplně neodpovídá skutečnému kolu. A při vracení můžete mít problém. Nám třeba zmizelo přední a zadní světlo, ale zázračně se nám namontoval zadní nosič :)

**No a jak ty kola vypadají, není to nějaký městský přibližovadlo?**

